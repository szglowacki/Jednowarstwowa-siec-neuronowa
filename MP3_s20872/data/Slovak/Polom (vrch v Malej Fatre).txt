Polom (vrch v Malej Fatre)
Skočit na navigaci
Skočit na vyhledávání
Súradnice: 49°09′14″S 18°50′39″V (Mapa...)
Polom
vrch
Polom - panoramio (3).jpg
Štát 	Slovensko Slovensko
Región 	Žilinský
Okres 	Žilina
Obec 	Stráňavy
Časť 	Lúčanské Veterné hole
Pohorie 	Malá Fatra
Podcelok 	Lúčanská Fatra
Povodie 	Váh
Nadmorská výška 	1 010 m n. m.
Súradnice 	49°09′14″S 18°50′39″V
Orogenéza/vrásnenie 	alpínske vrásnenie
Najľahší výstup 	po zelená turistická značka značke z obce Stráňavy cez sedlo Javorina
Relief Map of Slovakia.png
Fire.svg
Poloha v rámci Žilinského kraja
Fire.svg
Poloha v rámci Žilinského kraja
Wikimedia Commons: Polom
Freemap.sk: mapa
Mapový portál GKU: katastrálna mapa
Portál, ktorého súčasťou je táto stránka:
	Geografický portál Geografický portál

Polom (1 010,0 m n. m.[1]) je vrch v severnej časti Lúčanskej Malej Fatry. Leží nad obcou Stráňavy, približne 8 km juhovýchodne od Žiliny.[2] Kvôli rozsiahlej ťažbe vápenca je vrch z diaľky identifikovateľný.
Obsah

    1 Poloha
    2 Opis
        2.1 Výhľady
    3 Podujatia
    4 Prístup
    5 Referencie
    6 Pozri aj
    7 Galéria
    8 Iné projekty
    9 Externé odkazy
    10 Zdroj

Poloha

Nachádza sa v strednej časti pohoria, v geomorfologickom podcelku Lúčanská Fatra a jej časti Lúčanské Veterné hole.[3] Vrch leží v Žilinskom kraji, v okrese Žilina a v katastrálnom území obce Stráňavy. Najbližšími vrchmi sú na severe Kojšová (743 m n. m.), na východe Grúň (1 101 m n. m.), na juhu Úplaz (1 301 m n. m.) a na západe ležiaci Hoblík (934 m n. m.).[2]
Opis

Vrch na západnom okraji Malej Fatry zaujme už od mesta Žilina devastovaným povrchom. Veľký kameňolom za desiatky rokov výrazne ubral z masívu vrchu, pričom odťažený bol aj pôvodný vrchol. Veľká časť Polomu má len fragmenty porastu, súvislejší porast zmiešaného lesa sa nachádza vo východnej a južnej časti. Zaujímavosťou je preprava vyťaženého vápenca pásovým dopravníkom ponad Váh do vápenky vo Varíne.

Z južnej strany vrch obteká a odvodňuje Stráňavský potok, východné svahy odvodňuje potok Javorina. Na úpätí vrchu sa nad obcou Stráňavy nachádza múzeum so stálou expozíciou Malofatranskej operácie, počas ktorej v okolí prebiehali koncom II. svetovej vojny tuhé boje. Na vrchole sa nachádzal „Pamätník víťazstva I. čs. armádneho zboru“, ktorý v tejto oblasti pôsobil v apríli 1945. Z dôvodu rozširovania lomu bol v roku 1986 presunutý na susednú Javorinu.[4] Na západnom úpätí na trase turistického chodníka sa nachádza chata Polom.

Z Polomu sa v počiatkoch televízie (od roku 1961), kvôli jeho dostupnosti, výhľadu na Žilinskú kotlinu a nadmorskej výške, určitý čas vysielal televízny signál pre Žilinu a okolie.
Výhľady

Najvyššia časť Polomu je pokrytá nesúvislým lesom, no blízke lokality na okraji lomu umožňujú zaujímavý výhľad severným a západným smerom. Mimo okolitých vrchov Lúčanskej Fatry je dobre viditeľná Žilinská kotlina, Krivánska Fatra, Súľovské vrchy, Javorníky a Kysucká vrchovina. Pri vhodných podmienkach možno pozorovať časť Strážovských vrchov, tisícovky Moravsko-sliezskych Beskýd (Kněhyně, Smrk a Lysá hora), Kysucké aj Oravské Beskydy.[5]
Podujatia

Konajú sa tu cyklistické preteky Šprint Polom, ktorých štart je v obci Stráňavy a cieľ v sedle Javorina. Dĺžka trate s prevýšením 521 metrov je 6,9 km.
Prístup

    po zelená turistická značka značke lesnou cestou z obce Stráňavy cez sedlo Javorina (967 m n. m.). Doba výstupu je cca 2 hodiny.
    po červená turistická značka značke zo Strečna s pokračovaním na hlavný hrebeň, Úplaz a Martinské hole
    lesnou cestou zo Stráňav (vhodnou pre horskú cyklistiku)[2]