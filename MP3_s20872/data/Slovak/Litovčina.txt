Litovčina
Skočit na navigaci
Skočit na vyhledávání
Litovčina
(lietuviškai, lietuvių kalba)
Štáty	Lithuania Litva
Latvia Lotyšsko
Región	pobaltské štáty
Počet hovoriacich	3,15 milióna
Klasifikácia	indoeurópske jazyky

    baltské jazyky
        východobaltské jazyky
            litovčina

Písmo	latinka
Postavenie
Úradný jazyk	Lithuania Litva
the European Union Európska únia
Uznaný menšinový jazyk:
Poland Poľsko
Regulátor	Komisia litovského jazyka (Valstybinė lietuvių kalbos komisija)
Jazykové kódy
ISO 639-1	lt
ISO 639-2	lit
SIL	LIT
Wikipédia
Adresa	lt.wikipedia.org
Pomenovanie	Vikipedija - Laisvąją enciklopediją
Pozri aj: Jazyk – Zoznam jazykov
	Jazykový portál Jazykový portál
Rozšírenie litovčiny

Litovčina je jazyk z indoeurópskej rodiny z vetvy baltských jazykov. Má dve nárečia – žemajtské (dolnolitovské) a aukštajské (hornolitovské). Základom litovskej abecedy je latinka doplnená o diakritiku.

Je to pre mnohých jazykovedcov zaujímavý jazyk, pretože si zo všetkých iných živých indoeurópskych jazykov zachoval archaické črty vo fonológii a morfológii. Niektoré fakty poukazujú na to, že skupina baltských jazykov existovala oddelene od iných skupín indoeurópskych jazykov už v 10. storočí pred Kr. Vývoj baltských jazykov z indoeurópčiny je nevyjasnený.
Obsah

    1 Dejiny litovčiny
    2 Súčasný litovský jazyk
    3 Litovská abeceda
        3.1 Samohlásky
        3.2 Spoluhlásky
    4 Akcentológia v litovskom jazyku
    5 Litovské dialekty
    6 Gramatika
        6.1 Podstatné mená
            6.1.1 Skloňovanie
        6.2 Slovesá
            6.2.1 Časovanie slovies
            6.2.2 Kondicionál
            6.2.3 Imperatív
    7 Číslovky
    8 Slovníček
    9 Dni v týždni
    10 Mesiace v roku
    11 Komunikácia Litovec vs. Lotyš
    12 Iné projekty
    13 Externé odkazy

Dejiny litovčiny
Litovčina v 16. storočí

Východobaltské jazyky sa oddelili od západobaltských jazykov (hypoteticky nazývaných protobaltské jazyky) medzi rokmi 400 – 600. Diferenciácia medzi litovským a lotyšským jazykom sa začala okolo roku 800, ale ešte dlho po tom boli tieto dva jazyky dialektami jedného litovského jazyka. V 13. – 14. storočí mali veľký vplyv na vývoj lotyšského a litovského jazyka Livónci, ktorí v tomto období obsadili územia okolo rieky Daugavy. Toto územie takmer zhodovalo s územím dnešnej Litovskej republiky. Definitívne zmizli až v 17. storočí.

Najstaršia písomná pamiatka litovského jazyka pochádza z roku 1545. Je to prepis modlitby zo skoršieho originálu napísaný rukou na poslednej strane knihy Tractatus sacerdotalis vytlačenej v Štrasburgu. Text je napísaný v dzukiijskom dialekte. Ale niet pochýb o tom, že cirkevné litovské texty sa rozširovali na území Litvy už skôr – dokonca v 14. storočí. Veď v roku 1387 bolo v Litve oficiálne prijaté kresťanstvo a litovský ľud sa potreboval vzdelať aj v tomto smere. V historických análoch sa píše, že prvé cirkevné texty do litovského jazyka prekladal už Jogail

Súčasný litovský jazyk sa začal formovať v polovici 16. storočia. V roku 1547 v Kaliningrade (po litovsky: Karaliaučus) bola vytlačená prvá litovská kniha – luteránsky katechizmus Martiniasa Mažvidasa – v žemajtskom dialekte. Je to vlastne prvá litovská učebnica čítania a písania, v ktorej autor spomína pojem litovská abeceda a niekoľko ním vymyslených gramatických termínov. Úroveň gramotnosti litovcov na prelome 17. a 18. storočia bola nízka, preto knihy boli všetkým dostupné. Vydaním tejto knihy sa od tohto momentu v Litve datuje vznik spisovného litovského jazyka.

V roku 1620 vyšla prvá Učebnica litovčiny – Dictionarium trium linguarum – od Konstantinasa Sirvindasa, ktorá bola následne ešte päťkrát vydaná. V roku 1653 Danielius Kliainus napísal učebnicu gramatiky litovského jazyka Grammatica Litvanica.

Litovskí jazykovedci sa počnúc 17. storočím začali zaoberať vedeckým výskumom litovského jazyka, ktorý v sa v 19. storočí zintenzívnil. Veľmi veľký význam pre ďalší vývin jazyka mali práce litovského jazykovedca 19. storočia Jonasa Jablonskisa.

V roku 1864 po Januárovom povstaní Michail Nikolajevič Muraviev (generál-gubernátor Litvy) zakázal používať latinskú abecedu a tlačené texty v litovskom jazyku. Tlač litovských kníh však naďalej pokračovala za hranicami krajiny vo Východnom Prusku a v USA. Aj keď sa pod hrozbou smrti tieto knihy do Litvy privážali, pomocou nich totiž vzrastalo národné povedomie Litovcov, zákaz sa v roku 1904 zrušil.
Súčasný litovský jazyk

Dnes je litovčina úradným jazykom Litvy. Litovský jazyk však používa aj litovská menšina v Poľsku (5,8 tisíc), Bielorusku a Kaliningradskej oblasti (18 000) a tiež litovskí emigranti v USA (800 000), Rusku, Anglicku, Nemecku, Lotyšsku, Kanade, Austrálii, Brazílii a Argentíne. Celkovo litovským jazykom rozpráva 4 000 000 ľudí vrátane Litovcov v Litve.
Litovská abeceda

Pre zápis litovského jazyka sa od 16. storočia používa mierne upravená latinka. V druhej polovici 60. rokov 19. storočia sa do popredia dostala cyrilika a azbuka, ale v konečnom dôsledku ju Litovci neprijali. V roku 1905 sa uskutočnila pravopisná reforma litovského jazyka, podľa ktorej dnes v súčasnej litovskej abecede existuje 32 písmen:
Veľké písmená 	A 	Ą 	B 	C 	Č 	D 	E 	Ę 	Ė 	F 	G 	H 	I 	Į 	Y 	J 	K 	L 	M 	N 	O 	P 	R 	S 	Š 	T 	U 	Ų 	Ū 	V 	Z 	Ž
Malé písmená 	a 	ą 	b 	c 	č 	d 	e 	ę 	ė 	f 	g 	h 	i 	į 	y 	j 	k 	l 	m 	n 	o 	p 	r 	s 	š 	t 	u 	ų 	ū 	v 	z 	ž

Pre zápis niektorých zvukov spoluhlások sa používa kombinácia – „ch“.
Samohlásky

Litovčina má 12 samohlások. Doplnkami k štandardnej latinke sú písmená „ą“, „ę“, „į“, „ų“, (tzv. nosné), ktoré historicky označovali nosovky (ako v súčasnom poľskom jazyku). Vyslovujú sa ako písmeno „n“ v slove Hanka.
Veľké písmená 	Ą 	Ę 	Į 	Ų
Malé písmená 	ą 	ę 	į 	ų

Ďalším typom samohlások sú písmená „ė“ a „ū“, ktoré sa v slovenčine vyslovujú ako dlhé.
Veľké písmená 	Ė 	Ū
Malé písmená 	ė 	ū
Spoluhlásky

V litovčine existuje 20 spoluhlások, ktoré sa píšu latinkou. Navyše sa tu vyskytuje zložka CH ako v slovenčine.
Veľké písmená 	B 	C 	Č 	D 	F 	G 	H 	J 	K 	L 	M 	N 	P 	R 	S 	Š 	T 	V 	Z 	Ž
Malé písmená 	b 	c 	č 	d 	f 	g 	h 	j 	k 	l 	m 	n 	p 	r 	s 	š 	t 	v 	z 	ž
Slovenčina 	b 	c 	č 	d 	f 	g 	h 	j 	k 	l 	m 	n 	p 	r 	s 	š 	t 	v 	z 	ž
Akcentológia v litovskom jazyku

Akcent (prízvuk) v litovskom jazyku je veľmi dôležitý. Málo jazykov totiž má taký prízvuk ako litovský jazyk. Ak je napríklad v anglickom jazyku prízvuk individuálny, v slovenčine a lotyštine je na 1. slabike, v poľštine na predposlednej slabike, vo francúzštine vždy padá na tretiu slabiku, v macedónčine na 3. slabike od konca, v litovčine existuje celý systém pravidiel prízvukov a intonácie vo vetách.

Prízvučná môže byť ktorákoľvek slabika. V priebehu skloňovania (časovania) sa miesto prízvuku mení. Dlhá prízvučná slabika má dodatočnú prozodickú charakteristiku – intonáciu. Rozlišujeme intonáciu klesajúcu („akut“) a intonáciu stúpajúcu („cirkumflex“).

Poloha prízvuku je zásadným faktorom litovského slova a má fonologickú funkciu, tzn. slová sa môžu líšiť polohou prízvuku – prízvuk je v litovčine významotvorný.

    giria (chváli) – giria (les)
    kasa (ryje) – kasa (cop)
    karti (vešať) – karti (horká)

V litovskom jazyku, na rozdiel od lotyšského jazyka, existujú dvojslabičné slová so stúpajúcou a klesajúcou intonáciou (lauki a laukas) a rozličným prízvukom. Lotyština tento jav počas fínskeho vplyvu v krajine stratila a presunula prízvuk na prvú slabiku.
Litovské dialekty

Litovský jazyk sa rozdeľuje na dva dialekty – aukštajský dialekt (po litovsky: aukštaičių tarmės) a žemajtský dialekt (po litovsky: žemaičių tarmės). Pochádzajú z litovských slov vysoký (aukštaičių) a nízky (žemaičių) a ohraničujú územie obyvateľov okolo rieky Nemunas, ktorí nimi hovorili. Tieto dialekty sa ešte delia na tri poddialekty.

Aukštajský dialekt:

    východní Aukštajti
    západní Aukštajti (Suvalkovia)
    južní Aukštajti (Dzukovia)

Žemajtský dialekt:

    zapadní Žemajti (klajpedské nárečie)
    severozápadní Žemajti (telšiajské nárečie)
    južní Žemajti (razsejnícke nárečie)

Súčasný litovský jazyk je založený na dialekte západných Aukštajcov – Suvalkov.
Gramatika

Litovčina je syntetický jazyk. Rozlišuje v základe tri časy – prítomný, minulý a budúci. Zvláštnosťou je tzv. minulý opakovaný čas, ktorý sa v jazyku vyskytuje minimálne. Má jednu formu oznamovacieho spôsobu, ktorá sa v minulom čase môže kombinovať s príčastiami.

Nijaký iný jazyk nemá toľko príčastí ako litovčina! Súčasný litovský jazyk používa obrovské množstvo príčastí a v tomto mu patrí prvenstvo. Pre každý čas existuje v litovčine aktívne a pasívne príčastie, okrem litovskej zvláštnosti – minulého opakovaného času, –  ktorý má len aktívne príčastie. Pomocou týchto príčastí sa vytvárajú formy činného a trpného rodu.

Litovský jazyk má dva gramatické rody – mužský a ženský. Stredný rod sa prakticky nevyskytuje. Má päť vzorov podstatných mien a tri vzory prídavných mien.
Podstatné mená

Podstatné a prídavné mená sa skloňujú siedmimi pádmi – tými istými ako v slovenčine.
Slovensky 	Litovsky 	Otázka
Nominatív 	Vardininkas 	Kas?
Genitív 	Kilmininkas 	Ko?
Datív 	Naudininkas 	Kam?
Akuzatív 	Galininkas 	Ką?
Inštrumentál 	Įnagininkas 	Kuo?
Lokál 	Vietininkas 	Kur?
Vokatív 	Šauksmininkas

Lokál je však nahradený tzv. miestnym pádom, ktorý je bezpredložkový. Ten sa ešte delí na ďalšie štyri pády:

    inesív – v lese, v lesoch (miške, miškuose)
    illatív – do lesa, do lesov (miškan, miškuosna) (používa sa v hovorovej reči)
    adessív – pri lese, pri lesoch (miškiep, miškuosemp)
    allatív – k lesu, k lesom (miškop, miškump) (používa sa v niektorých stálych slovných spojeniach)

V súčasnosti sa v jazyku zachoval iba inesív. Práve on figuruje v gramatických pádoch podstatných mien pod názvom miestny pád.

Litovčina používa aj produktívny pád vokatív, ktorý sa používa pri oslovení. V množnom čísle má tvar nominatívu.
Skloňovanie

Podstatné mená v litovčine sa zaraďujú do piatich skupín skloňovania.
1. skupina 	-as, -ias, -ys, -jas 	vakaras (vakaro) = večer, tarnautojas (tarnautojo) = sluha, butelis (butelio) = fľaša
2. skupina 	-a, -ia, -ė 	daina (dainos) a giesmė (giesmės) = pieseň
3. skupina 	niektoré na -is 	akis (akies) = oko, ausis (ausies) = ucho, dalis (dalies) = časť, dantis (danties) = zub, debesis (debesies) = oblak, žveris (žveries) = zviera
4. skupina 	-us, -ius 	alus (alaus) = pivo, sūnus (sūnaus) = syn, direktorius (direktoriaus) = riaditeľ
5. skupina 	-uo, niektoré na -ė a -is 	vanduo (vandens) = voda, akmuo (akmens) = kameň, šuo (šuns) = pes, sesuo (sesers) = sestra, duktė (dukters) = dcéra, mėnuo (mėnesio) = mesiac
Slovesá

Slovesá môžu mať tieto tvary: neurčitok, prítomný, minulý, budúci čas, frekventatív. Litovčina má bohatý systém príčastí. Tretia osoba jednotného a množného čísla majú vždy rovnaký tvar.
Časovanie slovies

Prítomný čas
  	dirbti = pracovať 	norėti = chcieť 	skaityti = čítať
1. sg. 	dirbu 	noriu 	skaitau
2. sg. 	dirbi 	nori 	skaitai
3. sg. 	dirba 	nori 	skaito
1. pl. 	dirbame 	norime 	skaitome
2. pl. 	dirbate 	norite 	skaitote
3. pl 	dirba 	nori 	skaito

Minulý čas
  	dirbti = pracovať 	norėti = chcieť 	skaityti = čítať
1. sg. 	dirbau 	norėjau 	skaičiau (palatalizácia – vznik afrikáty t→č)
2. sg. 	dirbai 	norėjai 	skaitei
3. sg. 	dirbo 	norėji 	skaitė
1. pl. 	dirbome 	norėjome 	skaitėme
2. pl. 	dirbote 	norėjote 	skaitėte
3. pl 	dirbo 	norėjo 	skaitė

Budúci čas – infinitív bez koncovky -ti + s + koncovka.
  	dirbti = pracovať 	norėti = chcieť 	skaityti = čítať
1. sg. 	dirb-s-iu 	norė-s-iu 	skaity-s-iu
2. sg. 	dirb-s-i 	norė-s-i 	skaity-s-i
3. sg. 	dirb-s 	norė-s 	skaity-s
1. pl. 	dirb-s-ime 	norė-s-ime 	skaity-s-ime
2. pl. 	dirb-s-ite 	norė-s-ite 	skaity-s-ite
3. pl 	dirb-s 	norė-s 	skaity-s

Frekventatív (opakovaný dej v minulosti) – infinitív bez koncovky -ti + dav + koncovka.
  	dirbti = pracovať 	norėti = chcieť 	skaityti = čítať
1. sg. 	dirb-dav-au 	norė-dav-au 	skaity-dav-au
2. sg. 	dirb-dav-ai 	norė-dav-ai 	skaity-dav-ai
3. sg. 	dirb-dav-o 	norė-dav-o 	skaity-dav-o
1. pl. 	dirb-dav-ome 	norė-dav-ome 	skaity-dav-ome
2. pl. 	dirb-dav-ote 	norė-dav-ote 	skaity-dav-ote
3. pl 	dirb-dav-o 	norė-dav-o 	skaity-dav-o
Kondicionál

Podmieňovací spôsob (pracoval by som, chcel by som, čítal by som)
  	dirbti = pracovať 	norėti = chcieť 	skaityti = čítať
1. sg. 	dirb-č-iau 	norė-č-iau 	skaity-č-iau
2. sg. 	dirb-t-um (ei) 	norė-t-um (ei) 	skaity-t-um (ei)
3. sg. 	dirb-t-ų 	norė-t-ų 	skaity-t-ų
1. pl. 	dirb-t-ume / umėme 	norė-t-ume / umėme 	skaity-t-ume / umėme
2. pl. 	dirb-t-ute / umėte 	norė-t-ute / umėte 	skaity-t-ute / umėte
3. pl 	dirb-t-ų 	norė-t-ų 	skaity-t-ų
Imperatív

Rozkazovací spôsob
  	dirbti = pracovať 	norėti = chcieť 	skaityti = čítať
1. sg. 	– 	– 	–
2. sg. 	dirb-k 	norė-k 	skaity-k
3. sg. 	tegu + prítomný čas 	tegu + prítomný čas 	tegu + prítomný čas
1. pl. 	dirb-k-ime 	norė-k-ime 	skaity-k-ime
2. pl. 	dirb-k-ite 	norė-k-ite 	skaity-k-ite
3. pl 	tegu + prítomný čas 	tegu + prítomný čas 	tegu + prítomný čas
Číslovky
číslovka 	po litovsky
1 	vienas
2 	du, dvi (mužský rod / ženský rod)
3 	trys
4 	keturi, keturios
5 	penki, penkios
6 	šeši, šešios
7 	septyni, septynios
8 	aštuoni, aštuonios
9 	devyni, devynios
10 	dešimt
11 	vienuolika
12 	dvylika
13 	trylika
14 	keturiolika
15 	penkiolika
16 	šešiolika
17 	septyniolika
18 	aštuoniolika
19 	devyniolika
20 	dvydešimt
30 	trysdešimt
40 	keturiasdešimt
50 	penkiasdešimt
60 	šešiasdešimt
70 	septyniasdešimt
80 	aštuoniasdešimt
90 	devyniasdešimt
100 	šimtas
1000 	tūkstantis
Slovníček
po slovensky 	po litovsky 	poznámka
Litovec 	Lietuvis 	
Litovka 	Lietuvė 	
Litovsky 	Lietuviškai 	
Litva 	Lietuva 	
Lotyšsko 	Latvija 	
Lotyš 	Latvis 	
Lotyška 	Latvė 	
Vitajte v... 	Sveiki atvykę į... 	
Ahoj (neformálne) 	Labas 	
Dovi 	Iki! 	
Dovidenia 	Iki pasimatymo!

Viso gero!

Sudie!
	
Ako sa voláte? 	Koks jūsų vardas? 	
Ako sa voláš? 	Kuo tu vardu? 	
Prosím 	Prašau 	
Ďakujem 	Ačiū 	
Koľko to stojí? 	Kiek tai kainuoja? 	
Áno 	Taip

Jo
	
Nie 	Ne 	
Možno 	Gal 	
Prepáč/prepáčte. 	Atsiprašau. 	
Pomôžte 	Padėkite 	
Nerozumiem. 	Nesuprantu. 	
Hovoríš po anglicky? 	Ar tu kalbi angliškai? 	
Hovoríte po anglicky? 	Ar jūs kalbate angliškai? 	
Hovorím rusky. 	Moku (kalbėti) rusiškai. 	
Nehovorím litovsky. 	Nekalbu lietuviškai. 	
Môžete hovoriť rusky. 	Galite kalbėti rusiškai? 	(vyslovuje sa Gálite kalbéti...) – vo východnej časti žiaden problém
Kde je...? 	Kur yra…? 	
Som cudzinec. 	Aš esu užsienietis. 	
Som Slovák. 	Aš esu Slovakas. 	
Som Slovenka. 	Aš esu Slovakė. 	
Som zo Slovenska. 	Aš esu iš Slovakijos. 	
V Litve som po prvýkrát. 	Aš esu Lietuvoje pirmą kartą. 	
Litva sa mi páči. 	Lietuva man patinka. 	
V Litve sa mi páči. 	Lietuvoje man patinka. 	
Ide tento autobus do...? 	Ar šis autobusas važiuos į...? 	
Dni v týždni

Dni v týždni Litovci počítajú. Doslovný preklad znamená "prvý deň", "druhý deň"...

Zaujímavé je, že keď Litovci chcú povedať, že niečo je v pondelok, nepoužijú lokál jednotného čísla ako my (v kom? v čom?), ale akuzatív jednotného čísla (koho? čo?). To isté platí aj pri mesiacoch. Ak chcú vyjadriť opakovanosť (napr. že niečo sa opakuje každý pondelok alebo žito sa seje vždy v auguste (každý rok)) tak použijú inštrumentál množného čísla.
po slovensky 	po litovsky
pondelok 	pirmadienis
utorok 	antradienis
streda 	trečiadienis
štvrtok 	ketvirtadienis
piatok 	penktadienis
sobota 	šeštadienis
nedeľa 	sekmadienis
Mesiace v roku

Názvy litovských mesiacov sú odvodené z etymológie.
po slovensky 	po litovsky 	poznámka
január 	sausis 	odvodené od slova suchý
február 	vasaris 	
marec 	kovas 	havran
apríl 	balandis 	holub
máj 	gegužė 	kukučka
jún 	birželis 	odvodené od slova breza
júl 	liepa 	lipa
august 	rugpjūtis 	odvodené od kosenia žita
september 	rugsėjis 	odvodené od siatia žita
október 	spalis 	
november 	lapkritis 	lapas = list; kristi, krenta, krito = padať; teda analógia českému listopad
december 	gruodis 	odvodené od zamrznutej zeme
Komunikácia Litovec vs. Lotyš
Litovčina je gramaticky blízko príbuzná s lotyštinou, ale hovorcovia oboch jazykov si navzájom veľmi nerozumejú. Mnohé slovíčka sú si podobné, časté sú ale prípady, kedy to isté slovo označuje úplne niečo iné. Rozdiely medzi litovčinou a lotyštinou sú v slovnej zásobe oveľa väčšie než medzi slovenčinou a češtinou. Občas pri vzájomnej komunikácii Litovca a Lotyša môže dôjsť k trapasom. 