William Conrad
Przejdź do nawigacji
Przejdź do wyszukiwania
William Conrad
Ilustracja
William Conrad (1952)
Imię i nazwisko 	John William Cann
Data i miejsce urodzenia 	27 września 1920
Louisville
Data i miejsce śmierci 	11 lutego 1994
Los Angeles
Zawód 	aktor
Lata aktywności 	1945–1992
	Multimedia w Wikimedia Commons

William Conrad, właśc. John William Cann (ur. 27 września 1920 w Louisville, Kentucky, zm. 11 lutego 1994 w Los Angeles) – amerykański aktor, reżyser i producent filmowy, znany m.in. z roli prokuratora w serialu Gliniarz i prokurator.
Spis treści

    1 Życiorys
    2 Galeria
    3 Bibliografia
    4 Linki zewnętrzne

Życiorys
Charles McGraw i William Conrad w filmie Zabójcy, 1946.

Obdarzony charakterystycznym niskim głosem, już pod koniec lat 30. rozpoczął pracę w radiu. W czasie II wojny światowej służył w lotnictwie. Po wojnie powrócił do pracy radiowej i zyskał uznanie dzięki rolom w licznych słuchowiskach, szczególnie jako marshal Matt Dillon w serii Gunsmoke (1952-1962). Ubiegał się o tę rolę również w wersji telewizyjnej, ale przyznano ją Jamesowi Arnessowi (m.in. ze względu na otyłość Conrada). Poza radiem występował w filmach, zazwyczaj w rolach drugoplanowych, m.in. w The Killers (Zabójcy, 1946, u boku Burta Lancastera), Body and Soul (1947), Przepraszam, pomyłka (1948), The Naked Jungle (1954).

Od lat 60. był związany z telewizją. Początkowo był głównie narratorem i podkładał głos w filmach animowanych, m.in. postaci Denethora w animowanej wersji Powrotu króla Tolkiena (1980). Popularność przyniosły mu trzy role w serialach kryminalnych – detektywa Franka Cannona w Cannon (1971-1976), tytułowego detektywa w Nero Wolfe (1981) oraz prokuratora Jasona McCabe’a w Jake and the Fatman (pol. Gliniarz i prokurator, 1987-1992). Z biegiem lat nadmierna tusza coraz bardziej utrudniała aktorowi życie.

Zmarł w 1994 na atak serca. W 1997 wpisano go do Hall of Fame Radia Amerykańskiego w Chicago.

Był trzykrotnie żonaty i miał jedno dziecko. 