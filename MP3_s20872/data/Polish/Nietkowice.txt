Nietkowice (dawne nazwy: Straßburg (Oder), Deutsch Nettkow) – wieś w Polsce nad Odrą położona w województwie lubuskim, w powiecie zielonogórskim, w gminie Czerwieńsk, przy drodze wojewódzkiej nr 278 i linii kolejowej nr 273. We wsi znajduje się przystanek kolejowy oraz most kolejowy na Odrze. W latach 1520-1713 miejscowość posiadała prawa miejskie[1].

W latach 1945-54 siedziba gminy Nietkowice. W latach 1975–1998 miejscowość administracyjnie należała do województwa zielonogórskiego.
Zabytki

Według rejestru Narodowego Instytutu Dziedzictwa na listę zabytków wpisane są[2]:

    stajnia i obora w dawnym zespole dworskim, XIX wieku

inne zabytki:

    pałac klasycystyczny wzniesiony w miejscu starszego po pożarze w 1830 r., murowany, piętrowy z dwuspadowym dachem. Wielokrotnie przebudowany budynek zatracił walory historyczne, obecnie służy jako dom mieszkalny
    kościół parafialny pw. Najświętszego Serca Pana Jezusa z początku XIX wieku, Budowla orientowana, murowana, jednonawowa, z apsydą i czterokondygnacyjną wieżą[3].