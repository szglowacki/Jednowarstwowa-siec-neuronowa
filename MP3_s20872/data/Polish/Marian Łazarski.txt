Marian Łazarski
Przejdź do nawigacji
Przejdź do wyszukiwania
Marian Łazarski
Data i miejsce urodzenia 	1951
Lisia Góra
Zawód, zajęcie 	artysta fotograf
Narodowość 	polska

Marian Łazarski (ur. 1951 w Lisiej Górze - województwo lubuskie) – polski artysta fotograf. Członek rzeczywisty Okręgu Wielkopolskiego oraz członek honorowy Związku Polskich Artystów Fotografików[1][2]. Prezes Zarządu Gorzowskiego Towarzystwa Fotograficznego[3][4][5]. Członek Federacji Amatorskich Stowarzyszeń Fotograficznych w Polsce[6].
Spis treści

    1 Życiorys
    2 Przypisy
    3 Bibliografia
    4 Linki zewnętrzne

Życiorys

Marian Łazarski zainteresował się fotografią w 1965 roku[6]. Od 1972 roku - mieszka, pracuje i tworzy w Gorzowie Wielkopolskim. Jest absolwentem Politechniki Szczecińskiej. W 1973 roku został przyjęty w poczet członków Gorzowskiego Towarzystwa Fotograficznego[6], w którym od 1975 roku pełnił funkcje we władzach GTF – od maja 1983 roku jest prezesem Zarządu GTF[3][7][8]. Jest kuratorem Małej Galerii Fotografii – funkcjonującej przy GTF[7]. Jest uczestnikiem (prowadzącym) wielu spotkań, prelekcji, pokazów, warsztatów fotograficznych[9]. Uczestniczy w pracach jury w licznych konkursach fotograficznych[10][11][12][13][14][15]. Od 1990 roku jest pracownikiem Wydziału Kultury i Kultury Fizycznej Urzędu Miasta w Gorzowie Wielkopolskim.

Marian Łazarski jest autorem i współautorem wielu wystaw fotograficznych[16][7][4]; indywidualnych, zbiorowych, poplenerowych oraz pokonkursowych – podczas których otrzymał wiele nagród, wyróżnień, dyplomów, listów gratulacyjnych[6]. Był fotoreporterem współpracującym z Gazetą Lubuską, prowadził warsztaty fotograficzne w Młodzieżowym Domu Kultury w Gorzowie Wielkopolskim, był nauczycielem fotografii w gorzowskim II Liceum Ogólnokształcącym oraz Centrum Kształcenia Zawodowego[6].

W 1991 roku Marian Łazarski został przyjęty w poczet członków Okręgu Wielkopolskiego Związku Polskich Artystów Fotografików (legitymacja nr 671), w późniejszym czasie został członkiem honorowym ZPAF[17][2][1][18]. W 2004 roku został uhonorowany Motylem – nagrodą kulinarną Prezydenta Miasta Gorzowa Wielkopolskiego[6]. 