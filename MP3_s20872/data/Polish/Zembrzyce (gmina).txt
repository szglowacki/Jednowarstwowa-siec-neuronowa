Zembrzyce – gmina wiejska w województwie małopolskim, w powiecie suskim. W latach 1975–1998 gmina położona była w województwie bielskim. W skład gminy wchodzą następujące wsie: Zembrzyce (siedziba gminy), Marcówka, Śleszowice, Tarnawa Dolna i Tarnawa Górna.
Podział gminy Zembrzyce: 1. Zembrzyce (siedziba gminy), 2. Marcówka, 3. Śleszowice, 4. Tarnawa Dolna, 5. Tarnawa Górna

Według danych z 30 czerwca 2004[2] gminę zamieszkiwało 5527 osób.
Spis treści

    1 Położenie
    2 Struktura powierzchni
    3 Demografia
    4 Historia
    5 Turystyka
    6 Zabytki
    7 Sąsiednie gminy
    8 Przypisy

Położenie

Gmina Zembrzyce położona jest w północnej części powiatu suskiego, rozciągnięta silnie ze wschodu na zachód wzdłuż dwóch dopływów Skawy – Tarnawki i Paleczki. Sama Skawa stanowi główną oś gminy, wzdłuż której biegnie droga krajowa i linia kolejowa z Krakowa do Zakopanego. Gmina położona jest na granicy Beskidu Makowskiego i Małego.
Struktura powierzchni

Według danych z roku 2002[3] gmina Zembrzyce ma obszar 39,9 km², w tym:

    użytki rolne: 50%
    użytki leśne: 39%

Gmina stanowi 5,82% powierzchni powiatu.
Demografia

Dane z 30 czerwca 2004[2]:
Opis 	Ogółem 	Kobiety 	Mężczyźni
jednostka 	osób 	% 	osób 	% 	osób 	%
populacja 	5527 	100 	2811 	50,9 	2716 	49,1
gęstość zaludnienia
(mieszk./km²) 	138,5 	70,5 	68,1

    Piramida wieku mieszkańców gminy Zembrzyce w 2014 roku[1].


Piramida wieku Gmina Zembrzyce.png
Historia

Osadnictwo na terenie współczesnej gminy Zembrzyce pojawiło się wcześniej niż w pozostałych częściach powiatu. Wynika to z tego, że akcja osadnicza, prowadzona początkowo przez książąt oświęcimskich, posuwała się tutaj w górę biegu Skawy. Zembrzyce powstały już prawdopodobnie pod koniec XIII wieku, na pobliskim wzgórzu powstała zamek obronny. W XIV wieku powstały także wsie Tarnawa Dolna i Sleszowice. Na przełomie XV i XVI wieku powstała Marcówka, w której istotną rolę odegrali osadnicy wołoscy. Najpóźniej, bo dopiero w XVII wieku, powstała Tarnawa Górna. Wszystkie te wsie były w posiadaniu prywatnych właścicieli. W ciągu swojego istnienia wielokrotnie zmieniały właścicieli.

Obszar gminy Zembrzyce od XIX wieku podlegał dość silnym wpływom Wadowic. Sucha była bowiem wówczas wsią o średnim znaczeniu i liczbie ludności porównywalnej z Zembrzycami. Dopiero od połowy XX wieku obszar ten podlegał administracyjnie władzom w Suchej Beskidzkiej.
Turystyka

Gmina posiada dobre warunki do rozwoju turystyki. Jeszcze przed wojną powstawała tu infrastruktura turystyczna. Obecnie baza noclegowa posiada kilkaset miejsc.
Zabytki

    Zembrzyce:
        kościół parafialny z początku XX wieku, wewnątrz wyposażenie ze starszego kościoła z XVII wieku,
        dwór z XIX wieku, odnowiony
        ślady obronnego zamku nad Skawą,
    Śleszowice:
        dwór z początku XIX wieku,
        dwie zabytkowe kaplice,
    pozostałe miejscowości:
        kaplice i figury przydrożne
    Tarnawa Dolna:
        Kościół pod wezwaniem św. Jana Kantego[4]

Sąsiednie gminy

Budzów, Maków Podhalański, Mucharz, Stryszawa, Stryszów, Sucha Beskidzka, Wadowice 