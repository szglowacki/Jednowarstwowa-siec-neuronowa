Frans Suell den äldre
Hoppa till navigering
Hoppa till sök

Frans Suell den äldre, född 1689 i Grömitz, död i april 1748 i Malmö, var en tysk affärsman invandrad till Sverige.

Frans (Frantz) Suell tillhörde en holsteinsk släkt och invandrade år 1712 till Malmö. Suell, som 1714 fick burskap som handlande i Malmö, hade i sitt äktenskap med Anna Catharina Stein (1694–1723) två söner, som nådde mogen ålder, nämligen Ernst (1718–1750) och Nicolas (1720–1760). Den senare, som drev en omfattande affärsrörelse i och omkring Malmö, hade i sitt äktenskap med Catharina Helena Weijer (1722–1773) fem barn, av vilka tre avled tidigt. De övriga var sonen Frans Suell (1744–1817) samt dottern Maria (1748–1804). Frans Suell, sonson till Frans Suell den äldre, kom att bli en i Malmö mycket betydelsefull industripersonlighet. Det Suellska arkivet, 1749–1871, förvaras på Malmö stadsarkiv.
Se även

    Frans Suell
    Frans Henrik Kockum d.ä.
    Frans Henrik Kockum d.y.
    Frans Henrik Kockum (1878–1941)