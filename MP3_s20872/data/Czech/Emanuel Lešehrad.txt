Emanuel Lešehrad
Skočit na navigaci
Skočit na vyhledávání
Emanuel Lešehrad
Emanuel Lešehrad, asi 1929
Emanuel Lešehrad, asi 1929
Rodné jméno 	Josef Maria Emanuel Lešetický z Lešehradu
Narození 	15. listopadu 1877
Praha Rakousko-Uhersko Rakousko-Uhersko
Úmrtí 	30. dubna 1955 (ve věku 77 let)
Praha Československo Československo
Místo pohřbení 	Olšanské hřbitovy
Povolání 	úředník, archivář
Období 	1898-
Literární hnutí 	dekadence
Manžel(ka) 	Marie Lešetická-Hladíková
Příbuzní 	Vojtěch Lešetický – strýc
Vlivy 	

Walt Whitman
Alfred Mombert
Otokar Březina
Logo Wikimedia Commons multimediální obsah na Commons
Logo Wikizdrojů původní texty na Wikizdrojích
Nuvola apps bookcase.svg Seznam děl v Souborném katalogu ČR
Některá data mohou pocházet z datové položky.

Emanuel Lešehrad, vlastním jménem Josef Maria Emmanuel Lešetický z Lešehradu (15. listopadu 1877, Praha[1] – 30. dubna 1955,[2] tamtéž) byl český spisovatel, básník, dramatik, kritik a překladatel, sběratel, propagátor okultismu a svobodného zednářství. Byl členem Universalie.
Obsah

    1 Život
        1.1 Členství ve spolcích a organizacích
    2 Literární tvorba
    3 Lešehradeum
    4 Spisy
        4.1 Poesie
        4.2 Próza
        4.3 Eseje a memoáry
        4.4 Dramata
        4.5 Překlady
    5 Odkazy
        5.1 Reference
        5.2 Literatura
        5.3 Externí odkazy

Život

Narodil se v rodině majora rakousko-uherské armády Josefa Lešetického (1836–1914)[3] a matky Marie, rozené Zunové (1843–1906).[4] Otec byl v roce 1889 povýšen do šlechtického stavu. Syn Emanuel studoval na gymnáziích v Plzni (1888–1889) v Praze (1889–1891), Českých Budějovicích (1891–1892) a opět v Praze (1892–1893). Pokračoval ve studiích na německé obchodní akademii v Praze (1893–1895) a středoškolská studia dokončil na České obchodní akademii v Praze, kde maturoval v roce 1897. Na této poslední střední škole byl jeho profesorem Josef Václav Sládek. Poté pracoval jako úředník ve státním zástavním úřadu (1897–1900) a na pražském Magistrátu (1900–1902). Od roku 1903 pracoval v archivu Zemské banky v Praze jako úředník, archivář a nakonec jako přednosta archivu.

Dne 25. ledna 1905 se oženil se sochařkou, malířkou, spisovatelkou a překladatelkou Marií Hladíkovou (povoláním učitelka, * 3. dubna 1889). Manželství bylo rozvedeno v roce 1913 a v roce 1919 prohlášeno za rozloučené.[1]

V letech 1906–1913 navštívil mnoho evropských zemí. Během těchto cest se zasloužil o četné kulturní styky. V průběhu první světové války spolupracoval s Maffií. Vedle svého zaměstnání spolupracoval s redakcemi nakladatelství Sfinx a Alois Srdce.
Členství ve spolcích a organizacích

    Spolek českých spisovatelů beletristů Máj
    Umělecká beseda
    Spolek výtvarných umělců Mánes
    Společnost divadelního muzea
    Svaz československých esperantistů
    Duševědná společnost

Literární tvorba

Byl členem generace Moderní revue. Počátky jeho básnické tvorby jsou ovlivněny především "prokletými básníky", jejichž díla rovněž překládal. Jeho romány a povídky obsahují řadu odkazů na okultní vědy a končí obvykle tragicky. Dnes je jeho literární tvorba považována za okrajovou.

Je autorem řady překladů (Stéphane Mallarmé, Paul Verlaine, Walt Whitman), v některých případech s využitím starších českých překladů. Ani tyto Lešehradovy práce nebyly kritikou příznivě přijaty. Nespornou jeho zásluhou je uvedení poesie v Čechách neznámé – japonská poesie, islandská poesie.

Jeho literární eseje a paměti mají především informativní hodnotu.
Lešehradeum

Po roce 1910 začal systematicky vytvářet svoji sbírku autogramů, rukopisů, dokumentů, fotografií a dalších artefaktů, které měly souvislost s tvorbou předních spisovatelů, básníků ale též výtvarníků, divadelníků nebo vědců.[5] Tuto sbírku v roce 1926 zpřístupnil veřejnosti ve své vile na Smíchově, v ulici Na Doubkové 4. V roce 1952 ji věnoval Národnímu muzeu a byl doživotně ustanoven správcem této sbírky.[6] Lešehradeum bylo po smrti svého zakladatele stále badatelsky přístupné ve vile Na Doubkové. Později přešlo do správy Památníku národního písemnictví a bylo přestěhováno do jeho depozitářů. Od 90. let 20. stol. probíhaly restituční řízení a následný soudní spor, po němž se vrátila vybraná část sbírek Lešehradea Lešehradovým dědicům.[7]
Spisy
Alfred Mombert a Emanuel Lešehrad během Mombertovy návštěvy v Praze v roce 1906
Poesie

    Smutné kraje, Praha : vlastní náklad, 1898
    Květy samoty, Praha : vlastní náklad, 1899
    Atlantis, Praha : vlastní náklad, 1899
    Písně na pobřeží, Praha : Hugo Kosterka, 1900
    V dnech šerých : básně, 1896-1899, Praha : Eduard Weinfurter, 1901
    Metempsychosy : básně prosou, Praha : vlastní náklad, 1901
    Meditace, Praha : Emanuel Stivín, 1901
    Cestou k ráji, Praha : Eduard Weinfurter, 1901
    Jas a stín : črty a nálady, Praha : Eduard Weinfurter, 1902
    Když kvetou růže, Královské Vinohrady : František Adámek, 1904 – básně z let 1900-1903
    Kantileny snů a vůní jara, asi Praha : asi František Augustin Urbánek, 1905 – básně z let 1904-1905
    Píseň modrého paprsku, Praha : Dr. R. Brož, 1910 – pod pseudonymem Jiří Zachar
    Bratrství 1919 – básně z let 1914-1918
    Škeble oceánu 1934
    Divotvorný snář 1935
    Svět dětských očí 1940 – verše pro děti z let 1899-1918
    Mys dobré naděje : verše z doby poroby a vítězství, 1945

Próza

    Paní Modrovouska : tragedie duše, Praha : Eduard Weinfurter, 1900 – román
    Bez cíle : Román v dopisech, Sedlčany : Hlasy z Povltaví : Fr. Černý, 1903
    Strážci majáku Praha : Karel Weinfurter, 1906 – povídka
    Vila na konci města, Praha : Antonín Reis, 1910 – román
    Matylda Erhartová : román žačky Praha : Švejda, 1910
    Vyhoštěná – román
    Ve vírech vášní : Novella, Praha : Švejda, 1911, pod pseudonymem Karel Frýs
    Démon a jiné povídky, Praha : Švejda, 1911

Eseje a memoáry

    Ideje a profily. Praha : Eduard Weinfurter, 1903, edice Kritické skizzy, svazek 1
    Průseky, Praha : Eduard Weinfurter, 1903, edice Kritické skizzy, svazek 2
    Básnické životy, Praha : Alois Srdce, 1935
    Průhledy do minulosti : rodopisné záznamy a vzpomínky, Praha : Orbis, 1941

Dramata

    Rodina : drama o jednom dějství, Praha : Eduard Weinfurter, 1900
    Mimo život : Drama ve 2 jednáních, Praha : Eduard Weinfurter, 1901
    Manželská komedie : Milostná aktovka, Praha : Eduard Weinfurter, po roce 1900
    Podpora života : drama ve 3 jednáních Praha : Eduard Weinfurter : Švejda, 1902
    Shroucení : Lyrická scéna o jednom dějství, Praha : vlastní náklad, 1904

Překlady

    Stéphane Mallarmé: Vtipné příběhy, čili, Básně v próze (asi 1890)
    Výbor z básní Stéphana Mallarméa, vlastní náklad, 1899
    Walt Whitman Výbor z básní, Praha : Eduard Weinfurter, 1901
    Moderní lyrika francouzská (1860-1902), Vybral a přeložil Emanuel Lešehrad, Praha : Jan Otto, 1902
    Souhvězdí: Charles Baudelaire, Dante Gabriel Rossetti, Paul Verlaine, Stéphane Mallarmé, Maurice Maeterlinck : ukázky, přeložil, úvody i informačními poznámkami opatřil Emanuel z Lešehradu, Praha : vlastní náklad, 1908
    Alfred Mombert, Praha : vlastní náklad, 1908
    Nipponari : ukázky žaponské lyriky, dle anthologií Paula Enderlinga, Karla Florenze, Otty Hausera a j. přeložil z němčiny, informačním úvodem a poznámkami opatřil Emanuel z Lešehradu, Praha : vlastní náklad, 1909
    Básník zítřku: Walt Whitman : ukázky, Praha : vlastní náklad, 1909
    Orison Swett Marden: Vůle a úspěch, přeložili Em. šl. z Lešehradu a Jar. Kopecký, Praha : Josef R. Vilímek, asi 1910
    Anatole France: Různé prósy, Praha : Alois Hynek, 1910 – pod pseudonymem Jindřich Stříbrný
    Honoré de Balzac: Otec Goriot : sceny ze života pařížského, Praha : Josef R. Vilímek, 1910
    Guy de Maupassant: Naše srdce (Notre coeur) : román, Praha : Jos. R. Vilímek, 1911
    Charles Dickens: Črty, Praha : Alois Hynek, 1911 – pod pseudonymem J. Hart
    Henry David Thoreau: Přátelství, Ralph Waldo Emerson: Kultura a Sebedůvěra, Praha : Sfinx - B. Janda, 1927