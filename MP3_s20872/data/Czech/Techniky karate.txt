Techniky karate jsou koncentrátem zkušeností mnoha generací bojovníků, kteří tyto techniky často používali v reálném boji o záchranu svého života. Každý pohyb v karate byl tisíckrát ověřován a dotvářen do výsledné podoby, která představuje optimální variantu k dosažení cíle.

Bojová technika karate je výslednou technikou, složenou z postoje a přesunů v postoji a samotných bojových technik (kryty, údery, kopy) a všech detailů těchto technik a principů bojových umění, i využívání sčítání a směru síly, točivý moment. Výsledná technika je součástí techniky dýchání, psychického stavu a ovládání mysli (koncentrace, vnímání, prázdná mysl). Technika je výsledkem pohybu celého těla. Proto je technika komplexním oborem bojových umění, kterou ovlivňuje vše, jehož výsledkem je ovlivnění všeho (síla, zdraví, sebeobrana, obratnost, fyzická kondice, psychické zdravý atd.). Proto jsou také veškerá bojová umění složená tím co je, i vším tím co není a ovlivňuje vše co je, i to vše co není (filozofie bojových umění, zenový buddhizmus).
Složitost techniky

Některé techniky se od sebe liší jen nepatrně a pro nezkušeného karatistu mohou často připadat stejné. Například: technika oi-cuki a gjaku-cuki vypadají na první pohled jako dva stejné údery, mají dokonce stejnou dráhu, úderovou plochu i polohu zápěstí (po dokončení úderu palec pěsti směřuje dolů), tyto dvě techniky mají totiž stejný základ, vychází z techniky čaku-cuki prováděné bez postoje (nohy stojí u sebe). Oi-cuki a gjaku-cuki jsou stejným úderem jako čaku-cuki, ale s postojem. V bojovém postoji se nachází jedna noha vpředu a druhá vzadu. Takovéto rozpoložení rozděluje postoj na levý a pravý. Přičemž u pravého postoje se pravá noha nachází vpředu a u levého postoje se pravá noha nachází vzadu. U techniky oi-cuki se provádí úder stejnou stranou, jaký tvoří postoj. To znamená, že pokud jste zaujali levý postoj, úder provádíte levou rukou. Proto se úder oi-cuki nazývá stejnostranným úderem. Gjaku-cuki je pravý opak techniky oi-cuki. Nazývá se různostranným úderem, protože, úder provádíte opačnou stranou než je postoj. To znamená, že pokud zaujmete levý postoj, provedete úder pravou rukou. Stejný princip Oi a Gjaku lze také aplikovat pro kopy (geri).

Celý bojový pohyb se skládá z mnoha částí. Každý bojový pohyb se může provést v nějakém bojovém postoji, kterých existuje celá řada. Každý bojový pohyb je možno provést na místě nebo pomocí přesouvání se a otoček. A nakonec, každý bojový pohyb je možno provést konkrétní bojovou technikou útočnou nebo obrannou, přičemž můžete použít paží a rukou nebo nohou. Podobným způsobem jsou techniky dále členěny a rozdělovány až do nejmenších detailů pohybu.
Rychlost, přesnost, účinnost, komplexnost

K získání silné techniky je nutno rozvíjet 4 principy: rychlost, přesnost, účinnosti a komplexnost. Mnozí lidé se domnívají, že musí do svých úderů a kopů vkládat co největší sílu, proto instinktivně při technice napínají svaly.[zdroj?] Takovéto jednání však vede ke snížení rychlosti úderu, snížení ovladatelnosti pohybu, snížení schopnosti absorbovat náraz. Tím kvalita a síla úderu neskutečnosti klesá a dokonce se zvyšuje pravděpodobnost zranění, dále se zvyšuje fyzická zátěž a únava roste mnohem rychleji. Zde popsanou chybu dnes provádí většina moderních karatistů, což je také důvod, proč se mnozí lidé domnívají, že karate je spíše silový druh boje.[zdroj?]

Ve skutečností porazí karatista svého protivníka technikou ne silou. Uvolněné končetiny umožňují rychlejší provádění techniky. Síla se v takovém případě získává z kinetické (pohybové) energie, přičemž platí, čím rychlejší úder nebo kop, tím vyšší kinetická energie a tím vyšší síla zásahu.[zdroj?]

Techniky mají svou geometrii a přesně stanovené pohyby. Sílu lze získat točivým využitím různých částí těla, jako jsou například boky. Pokud pootočíte boky ve směru úderu nebo kopu, síly úderu nebo kopu a boků se sčítají, protože působí ve stejném směru. Při provádění úderů se ve většině technik například oi-cuki, uplatňuje otáčení zápěstí. V počáteční poloze, kdy jsou ruce vedle boků, směřují palce pěstí nahoru. Během dráhy úderu se zápěstí otáčí a v konečné poloze úderu směřuje palec pěsti dolů, došlo k pootočení o 180 stupňů. Tento pohyb zápěstím je dalším zdrojem energie úderu (točivé ki).

Techniky musí být prováděny přesně, jinak ztrácí svou sílu a účinnost. Při nepřesnosti pohybu jsou pohyby vychylovány od správné dráhy. Nedodržení správné dráhy, má za následek, změnu směru působení síly, což ovlivní sečtení síly (výsledná síla techniky), čím větší je vychýlení od správné dráhy pohybu tím nižší je výsledná síla techniky.

Účinnost techniky ovlivňuje veliká řada faktorů od detailů pohybů, využití boků, tlaků nohou jako opěru při provádění technik, složitost nebo jednoduchost techniky, dýchání, duševní stav během provádění techniky, rychlost provádění techniky, správný postoj i přesuny v postojích atd. Proto je třeba se dívat na účinnost techniky zcela komplexně (Holistický koncept). Mistři vedou své žáky, aby vylepšovali všechny tyto zmíněné drobnosti a dosáhli tak vyšší účinnosti techniky. Vtip je tedy v detailech.
Odkazy

    Členění technik karate Česká unie Dento Karate-do (ČUDK)

Seznam technik karate

    Dači-vaza: technika postojů
        Curu-aši-dači
        Fudo (sošin)-dači
        Hangecu-dači
        Heiko-dači
        Hadži-dači
        Kiba-dači
        Kokotsu-dači
        Kosa (kake)-dači
        Musei-dači
        Neko-aši-dači
        Renoidži-dači
        Sančin-dači
        Šiko-dači
        Šizen-tai
        Teidži-dači
        Uči-hačiži-dači
        Zenkutsu-dači
    Džoši-vaza: technika paží a rukou
        Cuki-vaza: technika úderů
            Čaku-cuki
                Oi-cuki
                Gjaku-cuki
            Age-cuki
            Age-oi-cuki
            Age-gjaku-cuki
            Gedan-cuki
            Gedan-oi-cuki
            Gedan-gjaku-cuki
            Awase-cuki
            Hasami-cuki
            Heiko-cuki
            Marši-cuki
            Šotei (teišo)-cuki
            Tate-cuki
            Ura-cuki
            Yama-cuki
        Uči-vaza: technika seků
            Haito-uči
            Mae-empi-uči
            Otoši-empi-uči
            Šoto-uči
            Tate-empi-uči
            Tetsui-uči
            Uraken-uči
            Uširo-empi-uči
            Yoko-empi-uči
        Uke-vaza: technika krytů
            Jodan-age-uke
            Cuki-uke
            Gedan-barai
            Gean-juji-uke
            Gedan-uke
            Haiwan-nagaši-uke
            Jodan-jui-uke
            Kakuto-uke
            Mika-cuki-geri-uke
            Motore-uči-uke
            Nagaši-uke
            Nami-aši
            Otoši-uke
            Sukumen-awase-uke
            Sukui-uke
            Soto-ude-uke
            Šoto-uke
            Tate-šoto-uke
            Te-osae-uke
            Uči-uke
        Saši-vaza: technika bodnutí
        Kaši-vaza: technika nohou
            Geri-vaza: technika kopů
                Gyaku-mawaši-geri
                Hila-geri
                Mae-geri-keage
                Mae-geri-kekomi
                Mae-tobi-geri
                Marši-geri
                Marši-hiza-geri
                Mikazuki-geri
                Ura-mawaši-geri
                Uširo-geri-kekomi
                Joko-geri-keage
                Joko-geri-kekomi
                Joko-tobi-geri
            Harai-vaza: technika podmetení, dodražení
    Kavaši-vaza: technika úhybů
    Nage-vaza: Technika hodů