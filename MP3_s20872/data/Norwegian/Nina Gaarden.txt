Nina Gaarden
Fra Wikipedia, den frie encyklopedi
Hopp til navigering
Hopp til søk
Nina Gaarden
Sjanger	Visepop
Nettsted	https://www.facebook.com/NinaGaarden

Nina Gaarden (født 24. september 1990) er en norsk artist fra Narvik. I 2017 ga hun ut debutsingelen Løv, produsert av Andreas Lanesjord. Singelen ble anbefalt av NRK P3-programmet Urørt og fikk gode omtaler fra P1-programmer som Kveldsåpent og Norsk på norsk.

Debut-EP-en Bær det på min rygg [1] ble utgitt i 2020 på Lydbroderiet plateselskap. Plata ble produsert av Rune Berg. Han var også en av de mange erfarne musikerne som bidro på plata, som: Åge Reite, Simen Mæhlum, Lise Voldsdahl, Bjørn Holm, Peer Nic, Johnny Hide, Rudi Myntevik og Ingunn Lien. EP-en ble anbefalt av NRK P1-programmet Norsk på norsk [2] og fikk spilletid på blant andre Ordentlig Radio, Radio Signal og NRK Nordland. Flere av låtene på plata ble også spillelistet av musikkbloggene Evig Lyttar og Mitt liv som Erik, samt Norsk på Spotify.

Senere i 2020 ga hun ut singelen Bare glem det, som ifølge musikkbloggeren Erik Valebrokk var i selskap blant 100 norske suverene tekster, samt en av årets beste låter. [3]


Diskografi

    Globuslampeklode (Lydbroderiet plateselskap 2021) - Singel
    Bare glem det (Lydbroderiet plateselskap 2020) - Singel
    Bær det på min rygg (Lydbroderiet plateselskap 2020) - EP
    Løv (2017) - Singel