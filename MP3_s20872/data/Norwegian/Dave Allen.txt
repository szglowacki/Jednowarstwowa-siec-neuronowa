Dave Allen
Fra Wikipedia, den frie encyklopedi
Hopp til navigering
Hopp til søk
Dave Allen
Dave Allen 1968.JPG
Født	David Tynan O'Mahoney
6. juli 1936[1][2][3][4]
Firhouse[5][6][7]
Død	10. mars 2005[2][3][4] (68 år)
Kensington[8][9]
Utdannet ved 	Newbridge College, Catholic University School
Beskjeftigelse 	Filmskuespiller, komiker[10][11], manusforfatter[12][13], stand-up-komiker
Nasjonalitet 	Irland

David Tynan O'Mahoney (født 6. juli 1936 ved Dublin, død 10. mars 2005 i London), bedre kjent som Dave Allen, var en irsk komiker. Mellom 60- og 80-tallet var han populær i Skandinavia, Storbritannia og Australia. Allen hadde en meget avslappet stil mens han opptrådte, og satt gjerne på en barkrakk med et glass, som tilsynelatende inneholdt whisky.[14]
Innhold

    1 Liv og virke
        1.1 Bakgrunn
        1.2 Skuespiller
    2 Dave Allens komikk
    3 Referanser
    4 Litteratur
    5 Eksterne lenker

Liv og virke
Bakgrunn

Dave Tynan O'Mahoney ble født i forstaden Firhouse nær Dublin som sønn av sjefredaktøren for Irish Times. Hans mor, Jean Archer, var engelsk.[15] Han, broren og moren tilbragte rundt 18 måneder i landsbyen Keenagh i County Longford etter å ha forlatt Dublin i kjølvannet av North Strand-bombingene i 1941: De flyttet tilbake til Dublin, til Cherryfield, et hus mellom Firhouse og Templeogue Bridge.[16] Faren døde da han var 12 år gammel, og moren tok så med seg familien over til England da han var 14. Han ble utdannet ved irske Newbridge College, Terenure College og Catholic University School. Etter skolen var det meningen at han skulle følge i farens fotspor og bli journalist.
Skuespiller

Imidlertid hadde han fått smak for underholdning og som nittenårig dro han til London, hvor han turnerte med en rekke teatergrupper og fikk en rekke erfaringer med å opptre. Etter avtjening av verneplikten ble han vert i et popmusikkshow på tv i 1959. I den forbindelse tok han efternavnet Allen, da O'Mahoney var vanskelig for de fleste å uttale korrekt. I de følgende år turnerte han som stand-up komiker i shows som typisk omfattet noee etablerte navn og nye talenter innenfor musikk og komikk. Blant andet var han med det ukjente orkester The Beatles på turne i 1961 i Storbritannia og Frankrike.

En turne til Australia i 1963 gav ham et gjennombrudd,idet han fikk sitt første selvstendige show på tv - Tonight With Dave Allen. Det skulle ha vart åtte uker, men endte med å vare i atten måneder på grunn at dets popularitet. En sideeffekt var at han ble gift med den australske skuespillerinne Judith Stott.

I slutten av 1964 vendte han tilbake til England hvor han etter kort tid opptrådte på det populære tv-show Sunday Night at the Palladium (igjen med The Beatles), noe som ble fulgt av flere gjesteopptredener i andre tv-shows. I 1967 fikk han omsider sjansen til å lage en engelsk utgave av Tonight With Dave Allen. Året etter fikk han foten innenfor hos BBC, hvor han først laget The Dave Allen Show og fra 1971 Dave Allen at Large. Formen herfra ble meget populær, og han fortsatte med den type shows til et stykke opp i 1990-årene, selv om populariteten dalet noe etter 1970-årene. Han trakk seg endelig tilbake i 1999.

Han laget også annet enn fjernsyn mens han var på toppen. Han laget dokumentarfilmer, blant annet om de sosiale omveltninger i USA, eksentriske personer og oldengelske myter, han utgav en bok med (andre forfatteres) grøssere og overnaturlige historier, og i 1972-1973 spilte han noeb teaterroller, blant annet som Kaptein Krok i Peter Pan. Da hans tv-shows mistet noe av populariteten, gjenopptok han sceneopptreden med stand-up komikk. Endelig hadde han som hobby kunstmaling, og han fikk i 2001 en utstilling av sine verker i Edinburgh.

I sine siste år måtte Dave Allen ag helbredshensyn oppgi sitt store forbruk av sigaretter og alkohol. Han var blitt skilt fra Judith, som han hadde en sønn med, i 1983, og ble gift igjen i 2003. Hans annen kone, Karin, var gravid da Dave Allen døde, og hun fødte ham enda en sønn to måneder senere.
Dave Allens komikk

Dave Allens komiske stil var avslappet og intim. Rent faktisk opptrådte i de fleste av sine shows i ulastelig jakkesett sittende på en barstol som var badet i skarpt lys, og hvor publikum satt tett omkring ham (i mørket). Herfra fortalte han sine historier, hvorav mange husker de religiøse spark – ikke minst katolisismen tok han under behandling. Et annet kjennetegn var hans whiskyglass som han med jevne mellomrom drakk av, samt det at han kjederøkte sigaretter.

Fra og med Dave Allen at Large ble studieopptakelsene variert med innspilte sketsjer som også omfattet andre skuespillere, men stort sett alltid med Allen i hovedrollen i forskjellige forkledninger.

Han manglet det ytterste ledd av den ene pekefinger, muligvis som følge av et trafikkuhell, men han inndro det manglende fingerledd i sin opptreden når det var mulig, og i den sammenheng har han giyt en del forskjellige forklaringer på hvorfor det manglet, som at den hadde etset bort fordi han pleide å ha fingertuppen i glasset.

Allen kalte seg selv «praktiserende ateist», og spøkte mye med religion. Allens satiriske versjoner av religiøse liturgier, i særdeleshet katolske, i hvber eneste episode av Dave Allen at Large bragte med seg mindre kontroverser, noe – koblet med noen ganger relativt seriøst materiale – gav showet et ry for seg for å være risqué. I 1977 ila den irske stalige kringkaster RTÉ Allen et de facto sceneforbud. Påfunnene kunne dreie seg om Paven (spilt av Allen) og hans kardinaler fremføre en doing a striptease til musikk («The Stripper») på Peterskirkens trapp, aggressive prester som slo løs på sine sognebarn og andre prester, prester som snakket som Daleker gjennom elektroniske skriftestoler, og en ekstremt oppgjødd pave som snakket med en Chico Marx-types aksent mens han beordret Allen til «getta your bum outta Roma!»[17]

Som avslutning på sine shows hilste han gjennom mange år på sitt publikum med denne hilsen:

        «Goodnight, thank you, and may your god go with you.»

Hans shows ble kjøpt og kringkastet utenfor Storbritannia til USA, Canada, Danmark, Sverige, Norge, Jugoslavia, Australia og New Zealand, steder der de var svært populære. 